XLVIII PRAEFATIO

ξ 3. ΒΕ EXEMPLARI POGGIANO.

omnes codices novicios ad Matritensem redire demon-
stravimus. sequitur ut inquiramus, quaenam intercedat ratio
inter eum et apographon Sangallensis qui dicitur libri a
Poggio in Italiam transmissum. atque Matritensem in Italia
non scriptum esse ipsae litterarum formae docent. quid
quod codicem a Germano conscriptum esse Loewio ipsi
visum est? ac revera ipse Matritensis idem liber est quem
Poggius per Brandinum Pisanum ad Franciscum Barbarum
misit. una cum Manilio Stati Silvae ab eo inventae sunt:
una cum eodem exstant in Matritensi. maximi vero mo·
menti est quod correcturae Μ2 ipsius Poggi manu factae
sunt. id quod fit perspicue comparatis eis codicibus, quos
ab illo conscriptos esse inter omnes constat. cohaesisse
quondam quolibet modo libros Matritenses M 31 et X 81
supra monuimus p.IX: X 81 autem continet Asconi Pediani
in nonnullas Ciceronis orationes commentarios et Valeri
Flacci I 1—IV 317. hos auctores a Poggio paulo ante
Manilium, Silium Silvasque repertos esse scimus. subscriptio
autem post Val. Flacc. IV 317 in X 81 exstat haec: O. va-
lem' flacci arymauticon. Hoc fraymentwm repertum est in
monasterio saneti yalbi prope constantiam XX milibus pas-
suum una cum parte Q. asconii pediani. deus concedat
alteri ut utrumque opus reperiat perfectum. Nos quod potui-
mus eyimuS.

Poyyins florentinus.

hic codex ab eodem exaratus est, qui notas ΜΞ in
Matritensi addidit totusque character scribendi admodum
accedit ad notas interlineares vel marginales codicis Ha·
miltonensis 166, quem a Poggio ipso transcriptum esse
ex Mediceo illo Ciceronis ad Atticum epistularum nemo
nescit. notae autem eiusdem manus sunt atque textus
ipse. adde quod in X 81 fol. 1—17 nonnulla ex Chro-
nico Sigisberti Gemblacensis sat velociter, ut videtur, ex·
scripta sunt, quem a Poggio in suum usum excerptum esse

