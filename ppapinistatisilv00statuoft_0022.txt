XVIII PRAEFATIO

Ernesto Lommatzsch collega Georgius Karo communicavit.
Mihi quaedam benevolentissime enotavit Ricardus Opitz
collega Lipsiensis nec non Drerupius meus Monacensis ali-
quot locos examinavit.

horum igitur codicum integrae collationes mihi in promptu
sunt. ex deterioribus quosdam usque adeo cognovi ut quid
de eis sit iudicandum mihi liqueat. atque his copiis instructo
iam ad principalem quaestionem licet accedere et inquirere
qua ratione cohaereant libri manuscripti et inter se et cum
Poggiano apographo.

g 2. QUAE RATIO INTER comens SILVARUM
1NTEROEDAT.1)

ac primum quidem hoc velim teneatur communes esse
omnibus libris lacunas omnium virorum doctorum consensu
probatas velut II 2, 147. V 3, 1293 communem etiam
transpositionem illam versuum quam in exitu Villae Sur-
rentinae factam esse iam Antonius Amiterninus et post eum
Gronovius cognovit, communes deinde corruptelas minores
numero haud paucas. praeterea ne hoc quidem videtur esse
neglegendum in nullo codice versus exstare qui ‚non item
legantur in Matritensi. atque ut iam indicem quo tendat
nostra demonstratio: hunc librum archetypon omnffim quinti
decimi saeculi codicum ipsumque apographon Poggianum esse
certissimis argumentis firmare licet.

atque a reliqua turba secernendos esse libros GHIKQ
(= γ) iam Krohnius adnotavit, ubi quam brevissime de
Silvarum codicibus egit.2) artiore quodam vinculo inter se
eos contineri, vel quibusdam versibus et verbis in eis omissis

 

 

1) quae priores de codicibus Silvarum disseruerunt, ea hic
transire possum, cum post Matritensem repertum plane aliud
sit factum iudicii fundamentum. honoris tamen causa nomino
Imhofii ⁵de Statii Silvarum condicione critica libellum scholasti-
cum 1859 et Skutschii disputationem in Fleckeiseni annalium
vol. CXLVII (1893) p. 469 sq.

2) in Vollmeri editione 1898 p. 39.

