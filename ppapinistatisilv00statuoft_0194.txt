90 Ρ. PAPINI STATI ·

planctibus et prono fusum super oscula vultu!
vix famuli comitesque tenent, Vix arduus ignis
summovet. haud aliter gemuit per inania Theseus
litora, qui falsis deceperat Aegea velis, 180
tunc immane gemens foedatusque ora tepentes
adfatur cineres?
‘cur nOS, fidissime, linquis

Fortuna redeunte, pater? modo numina magni
praesidis atque breves superum placavimus iraS‚
nec frueris tantique orbatus muneris usu 185
ad manes, ingrate, fugis, nec flectere Parcas
aut placare malae datur aspera numina Lethes?
felix, cui magna patrem cervice vehenti
sacra Mycenaeae patuit reverentia fiammae!
quique tener saevis genitorem Scipio Poenis 190
abstulit et Lydi pietas temeraria Lausi.
ergo et Thessalici coniunx pensare mariti
funus et immitem potuit Styga vincere supplex
Thracius? hoc quanto melius pro patre liceret!
non totus rapiere tamen, nec funera mittam 195
longius3 hic maneS‚ hic intra tecta tenebo:
tu custos dominusque laris ‚ tibi cuncta tuorum
parebunt3 ego rite minor semperque secundus
assiduas libabo dapes et pocula sacris
manibus effigiesque colam: te lucida saxa, 200
te similem doctae referet mihi linea cerae,
nunc ebur et fulvum vultus imitabitur aurum.
inde viam morum longaeque examina vitae
adfatusque pios monituraque somnia poscam.'

talia dicentem genitor dulcedine laeta 205 ¹

 

17⁹ per inania Bursianus: periuria: per Sunia Polster 1878
10- 6: Neptunia Saenqer 1910 p. 309 180 Litora: (servato
periuria v. 179) litore ς; altera Sandstroemius 1878 p. 26: funera
Saenyer l. l. 182 cur 3: cui 189 reverentia ςε reventia
1⁹1 Lydi 3: lichi (vel lidii) 201 cerae ςε c&r& (caerae seeundum
Souterum, sed cf. 207) Te: nunc ci. Saenyer 202 fulvum ς;
fuulum 204 monituraque c: morituraque

