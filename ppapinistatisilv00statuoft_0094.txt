XC · PRAEFATIO EDITIONIS ALTERIUS

versatur, quod Theb. XII 177 in omnibus suis libris desi-
derari contendit. at in codice Danielis (= b Bernensi 156)
qui ei praesto fuit, ipse versus scriptus est (cf. Thebaidis
praef. p. XVII). itaque non iam Matritensis apographo
Politianum usum esse -— quam sententiam Herm. 38 (1903)
p. 468 sq. defendi —, sed ipso hoc codice vere Poggiano cum
Thielsohero statuo. apparatum autem criticum ne nunc
quidem notis A* aut A onerare licet. sed alia ratione eum
amplificare e re visum est: in coniecturis virorum doctorum
earumque sedibus in priore editione adnotandis nimis me
parcum fuisse intellexi. neque enim commentario perpetuo

verba poetae explicare mihi licuit. tamen 1110 11110 diffici· ·
lioribus potissimum locis vel sicubi brevissime fieri poterat, ῑ
interpretationem addere non dubitavi. accedit quod iterum Ξ
iterumque eaedem coniecturae proferri solebant, iam dudum J
ab aliis aut factae aut refutatae. quae ratio ne in perpetuum J

servaretur, largius coniecturas virorum doctorum profudi,
non quasi eas quas attuli omnes probabiles iudicarem, sed
partim ne iterum proferrentur. nam quamquam verba poetae

in codice non corrupta mihi videntur, id quod ex textu meo 3.
cognoscitur, tamen a multis de eis dubitatum esse lectoris
haud scio an scire intersit. quod vero indicem eorum qui Ξ

de Stati Silvis scripserunt, quos quidem ego noverim, addidi,

eo magis probatum iri spero, quod crescente in dies materia ·

in vulgaribus libris de litteris Romanis conscriptis ea ad-
notari non posse manifestum est.

Scribebam Argentorati a. d. XIII Kal. Febr. anni 1911.

Alfreclus Klotz.

