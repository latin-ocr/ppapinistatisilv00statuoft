124 P. PAPINI STATI

quando te dulci Latio remittent

Dalmatae montes ‚ ubi Dite viso

‘pallidus fossor redit erutoque 15
concolor auro? ·

ecce me natum propiore terra
non tamen portu retinent amoeno
desides Baiae liticenve notus
Hectoris armis, 20

torpor est nostris sine te CameniS,
tardius sueto venit ipse Thymbrae

rector et primis meus ecce metis
haeret Achilles.

quippe te fido monitore nostra 25
Thebais multa cruciata lima
temptat audaci fide Mantuanae

gaudia famae.

sed damus lento veniam, quod alma
prole fundasti vacuos penates. 30
o diem laetum! venit ecce nobis

Maximus alter!

orbitas omni fugienda nisu,

quam premit votis inimicus hereS‚

optimo poscens — pudet heu! ——- propinquo 35
funus amice.

orbitas nullo tumulata fletu:
stat domo capta cupidus superstes
imminens leti spoliis et ipsum
computat ignem. 40

 

15 fossor ς; sessor 1⁹ liticenve notus Hectoris armis ed.
Parmensis· laticemve motus H. amnis 28 ecce: ille ci. Saenyer
28 Gaudia: grandia Postyatius 35 propinquo funus amice
Kroh‘nius etKlotzius: propinquo funus amici: propinquum f. amico
vulyo: propinqui (cum pudet heu coniunctum) f. amico Postyatius
, 1905 p. 13ος sed optimo. .propinquo coniunyendum mihi per-
suasum est

