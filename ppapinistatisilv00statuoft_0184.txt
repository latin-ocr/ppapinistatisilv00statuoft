80 P. PAPINI STATI

assiduus pelag03 donec tua turbine nullo

laeta Paraetoniis adsignet carbasa ripiS.'

audimur. vocat ipse ratem nautasque morantes 50

increpat. ecce meum timido iam frigore pectus

labitur et nequeo, quamvis monet ominis horror,

claudere suspensos oculorum in margine fletus.

iamque ratem terris divisit fune soluto

navita et angustum deiecit in aequora pontem. 55

saevus (et) e puppi longo clamore magister

dissipat amplexus atque oscula fida revellit,

nec longum cara licet in cervice morari.

attamen in terras e plebe novissimus omni

ibo nec egrediar nisi iam (currente) carina. 60
quis rude et abscissum miseris animantibus aequor

fecit iter solidaeque pios telluris alumnos

expulit in fluctus pelagoque immisit hianti

audax ingenii? nec enim temeraria virtus

illa magis ‚ summae gelidum quae Pelion Ossae 65

iunxit anhelantemque iugis bis pressit Olympum.

usque adeone parum lentas transire paludes

stagnaque et angustos summittere pontibus amnes?

imus in abruptum gentilesque undique terras

fugimus exigua clausi trabe et aere nudo. 70

inde furor ventis indignataeque procellae

et caeli fremitus et fulmina plura Tonanti.

ante rates pigro torpebant aequora somn0‚

nec spumare Thetis nec spargere nubila fluctus

audebant. visis tumuerunt puppibus undae, 75

 

48 tua: cita Saenyer· sua Cavvaultiws 1904 Ρ 527 49 Laeta:
laesa Heinsius 52 monet ed. Parma movet 55 angustum ςε
augustum 56 saevus et e ςε Saevus e 6ο iam currente carina
anom. in exempl. Cor-sim: iam carina: iam cedente carina ς
61 abscissum ς· abscisum 63 hianti <32 hiantes 66 bis (scil.
et Pelio et Ossa imposito): ter Waller 1885 Ρ. 25 68 an-
gustos ς. augustos: angustis Kochius 1865 Ρ. 15 male '70 F-u
gimus exigua: exigua fugimus Phillimorius: linquimus exigua
Slater 1907 Ρ. 139 (haud male): iungimus e. ci. Saenyer 75 Aude-
bant: gaudebant Marklandus: tendebant: Grasberyer 1877 Ρ. 421

