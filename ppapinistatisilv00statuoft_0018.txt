XIV PRAEFATIO

Italia scriptum esse, id quod firmatur Hirtzelii testimonio,
qui librum in Krohnii usum excussit eumque alteri quinti
decimi saeculi dimidio tribuit. teste eodem litterarum initia-
lium ornamenta Italum sapiunt. quini et viceni versus in
unaquaque pagina exstant. constat codex post primum fo-
lium scriptura vacuum agglutinatum septem quinionibus,
uno quaternione, uno unione continetque Silvas solas, nullo
titulo addito nec spatio eius relicto, usque ad V5, 21, quibus
recentior manus Anglica saeculi insequentis ad supplendum
paginae spatium V 5, 22—36 ex codice novicio addidit.
eadem (ΙΨ) paucas correcturas adscripsit. fuit liber quon-
dam in bibliotheca episcopi Barlow.

sequitur codex Budensis (B) olim Budae in Matthiae
Corvini regis bibliotheca servatus, deinde inter Iohannis
Alexandri Brassicani, professoris quondam Vindobonensis
libros, nunc in bibliotheca Palatina Vindobonensi 140 (apud
Endlicherum 252). quinionibus compositus est3 singulas pa-
ginas triceni seni versus complent, involucrum rubri corii
putide fere auro ornatum exhibet titulum SILVE STATII,
nam solae Silvae hoc libro foliis 56 continentur. proprium
autem erat librarii, qui hunc codicem exaravit, ubicumque
quid in exemplari suo minus distincte accurateve legebatur,
spatium relinquere plerumque maius quam ut ipsis verbis
manu simillima additis expleretur. hunc correctorem (Bffim)
ipsum librarii exemplar ante oculos habuisse certum est.
contra quae postea in codice emendando grassata est manus
(132), variis eum coniecturis foedavit, quas cum mirum in
modum cum Rehdigerani lectionibus consentirent, maximam
partem ex illo libro fluxisse iam Otto Miiller adnotavit, cf.
eius Quaestiones Statianae 1861 p. 5 adn. paucis tantum
locis tertia manus occurrit, quam Brassicani esse censet
Krohnius.

in eadem qua Budensis bibliotheca alius codex Stati ser-
vatur, numero 76 insignitus (apud Endlicherum 251), olim
inter salisburgenses 2 (S). hic constat fol. 206, altis cir-
citer 30, 5 cm, latis 18, 5 cm, quae quinionibus ferme com-
pacta sunt. exstant autem in eo sola Stati opera ac Thebais

