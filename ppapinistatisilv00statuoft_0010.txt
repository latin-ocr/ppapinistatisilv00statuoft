¹ VI PRAEFATIO

exemplar aliquod corrigendi operam spectare censeo. tamen
fieri potuisse minime nego, ut in Statio quoque Manilioque
hic illic nonnulla adnotaret Poggius. sed de hac re, qua-
tenus ad Statium pertinet, infra accuratius erit agendum.

codex igitur ille Silvarum quem Poggius scribendum
curavit, cum ipsum exemplar non posset acquirere, in
Italiam missus ibique descriptus est. ex quo omnes qui-
bus continentur Silvae, codices manavisse auctor est Poli-
tianus praeter Laurentianum ab ipso postea repertum, quem
Baehrentis fortuna iterum investigavit.

quae cum ita sint, primum codices perlustramus, qui
nunc supersunt, omissis scilicet eis quos ab antiquioribus
criticis adoratos minimi pretii esse inter omnes iam constat
et quorum pars post editiones typis impressas conscripta
est. deinde quae inter eos intercedat ratio quoque modo
cohaereant cum exemplari illo Poggiano, studebimus indagare.
tum de notis illis, quas Politianus ad Corsinianum editionis
principis exemplar adpinxit, quaestionem instituere e re erit.
denique accito codice Laurentiano altius ascendere cona·
bimur, ut quale fum‘it commune et huius et Poggianae
familiae archetypon, quoad fieri poterit, enucleemus.

ξ 1. SILVARUM CODICES DESCRIBUNTUR.

codices potui adhibere eosdem quos Krohnius in Voll-
meri editione p. 39 enumeravit. eximia enim ille benigni-
tate, cum officii negotiis distractus Statio non satis sibi
videretur posse operam dare, quicquid collegerat, mihi
utendum permisit. quod autem certiora et clariora quam
ipse Krohnius l. l., potui proferre, eiusdem merito factum
est. contulit enim codicem Matritensem Zittaviam trans·
missum summa cum diligentia ita ut de eius lectione fere
nusquam sit dubium. id autem ei maxime debetur quod
correctores accuratius discernuntur, quod officium Souter
non probe explevit.

vetustissima Silvarum memoria libris manuscriptis ser-
vata —- licet solius eclogae II 7 —— exstat in codice

