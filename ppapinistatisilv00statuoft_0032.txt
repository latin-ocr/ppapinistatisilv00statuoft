XXVIII PRAEFATIO

difficilis lectu sit codex Matritensis apparet. Krohnius enim

biotaque scriptum esse testatur, id quod et mihi probatur, -

Souterus vero luotaque legit. cum Oxoniensis bl luotaque
exhibeat, videtur haesisse librarius, utrum praeferret. iam
ut ad finem demonstratio perveniat, duos locos tracto quibus
errores librarii eo nati sunt, quod in charta codicis Matri-
tensis quaedam sunt asperitates. V 3, 151 F inter ipsum
scribendum siculusque ex siculisque effecit (i correctum est,
antequam q scriberetur). in Matritensi autem dilucide exstat
siculusque, sed super alterum u in charta ruga exigua est,
qua altera hasta litterae u deleta esse videbatur librario F.
similiter V 3, 287 ruga quadam exstante in M infra prius
l vocis simillimus hanc litteram deletam esse arbitratus
sunillmus scripsit.

ex libro Matritensi F esse transcriptum iam opinor ap-
paruit. tamen unum restat quod moneam: solas alterius
manus correcturas (M2) cognitas habuit librarius, easque ad
unam omnes in textum recepit. contra quae correctores m
in Matritensi mutaverunt, codex F penitus ignorat. unde
antequam illi in Matritensi grassarentur, F ex eo descriptum
esse liquido comprobatur.

apte hoc loco subiungitur codex Budensis (B): nam et
hic ab ipso Matritensi descendit. quam diligenter librarius
exemplar suum secutus sit, vel inde intellegitur, quod nullum
versum omisit neque ubi in Μ ordo turbatus ab ipso librario
statim restitutus est, quidquam peccavit. adde quod tam
caute egit librarius Β, ut lacunas aliis explendas mallet
relinquere, quam temere falsa transcribere. quas lacunas,
ut iam supra diximus, manus non eadem —- nam ut alia
omittam, alio particulae que compendio utitur corrector
quam Bl — sed simillima (BSim) supplevit. eadem minores
quosdam librarii lapsus emendavit, velut lucorum restituit
I 3, 39 pro lucrorum, Catillum pro Catullo I 3, 100. II 1, 72
ubi Bl deceptus marginali nota codicis M (catasta M2 mg)
nominativum scripserat, genetivum revocavit. iam gratum
esse opinor de nonnullis illarum lacunarum fusius agi,
ut qualia potissimum librarius B1 reformidaverit, fiat

